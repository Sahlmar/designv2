---
---
Redovisning kmom04
=========================

För det minimalistiska temat så var min första tanke att jag skulle utgå från att ha en enkel vit bakgrund och inga färger förutom en mörk grå för texten. Efter att ha tittat i kurslitteraturen så valde jag att tänka om och valde att gå på en stark blå färg och inga färger för header eller footer. Jag är inte helt nöjd med valet av typsnitt. Jag letade efter något som skulle ha en enkel rund form och testade flera google fonts innan det till slut blev två sans-serifer: Verdana för rubriker och Assistans för brödtexten.

För det färgglada temat så fastnade jag för att använda mer pastellfärger som för mig gav en mer retro-känsla och gick ton i ton till varandra. Här ville jag först använda ännu mer färger men kände att det blev inte bra och till slut blev det en gul färg för brödtexten, rubrikerna blev rosa med en mer beige bakgrund för att annars skulle det bli för svårt att läsa mot den blå bakgrunden. Även här valde jag två sans-serifer: Chivo för rubriker och Helvetica neue för brödtexten.

För temat "dark" så la jag ner mycket tid att testa mig fram men utifrån resultat så ser det ut som jag inte har gjort så mycket. Det blev en enkel mörk bakgrund med ljus text där jag använde mig av Verdana i rubrik och Garamond, en serif, i brödtexten. Jag fick det inte alls att gå ihop på ett bra sätt och jag kommer definitivt studera den här typen av teman på andra webbplatser för att se hur man kan göra det på ett bättre sätt.

Dark-temat var den första jag började med och det var även här jag la ner mest tid att strukturera upp att ha grundkoden i en modul och sedan separera med flera andra moduler. När jag gick över till de andra temana så övergav jag den idéen och försökte mer lägga all kod som påverkade temat på samma plats.

Det jag tar med mig från att skriva rapporten om färgschema är att jag anser att den viktigaste ingrediensen är helheten och layouten. Och vad jag menar med det är att även om man väljer perfekta färger så spelar det ingen roll om man inte har förmågan att få de att arbeta tillsammans.

Min TIL för detta kursmoment är att "less is more". Vill man skapa en rolig webbplats där besökerna mer ska få en viss känsla så ska man definitivt jobba med färger, typsnitt och hur man strukturerar upp webbplatsens yta. Däremot om besökarna har ett syfte att faktiskt spendera en längre tid på webbplatser för att läsa texterna så skulle jag göra det enkelt med mörk text mot ljus bakgrund - för mina ögon blev väldigt trötta över att hoppa fram och tillbaka mellan de olika temana.
