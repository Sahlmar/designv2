---
---
Redovisning kmom10
=========================

Uppdrag 1: Analys aktuell webbplatsdesign
-----------------------

För denna analys valde jag att ta tre svenska internationella framgångsrika artister. Det jag valde att analysera gällande webbplatsdesign var enhetlighet och färgpalett, navigering utifrån design och funktionalitet och avslutningsvis om webbplatsen hade gjort något annorlunda för att sticka ut. De två första kategorierna valde jag efter att ha läst i i boken The Principles of Beautiful Design och den tredje kategorin var utifrån egen nyfikenhet för att se hur de kreativt kan tänka annorlunda.

Utifrån analysen så insåg jag snabbt att det var inte det lättaste att analysera då en av webbplatserna bara bestod av en startsida och inte hade någon meny. Samtidigt så är det exakt detta som är perfekt vid en analys gällande trender. Alla webbplatser behöver inte ha en klassisk logga och meny högst upp med en footer längst ner med lite innehåll i mitten.

Vad denna analys verkligen visade är att för musikartister så är inte en webbplats deras viktigaste plattform och även när designen ändras för varje album de släpper, eller till och med för varje singel, så fungerar det bra med en webbplats som bara har en sida och länkar till sociala medier.

Uppdrag 2: Analys valfri
-----------------------

Efter kursmoment 06 där analys gjordes av designprinciper blev jag mer intresserad av hur webbplatser använder animation i sin rörelse. Jag valde därför att den valfria analysen skulle fokusera på animation och rörelse. Med det avser jag element som rör på sig eller ändras men även statiska element som ger sken av rörelse genom bland annat opacitet, repetition och blur.

Efter att ha analyserat fyra webbplatser så var det tydligt att ingen av dem använde sig av statiska element som ger sken av rörelse. Vilket jag kan förstå då vi numera kan använda animationer på webbplatser, vilket man inte kunde förr i tiden och då förmodligen fick ta till andra knep.

Samtidigt som animeringar kan skapa snygga effekter och ge en känsla av en modern webbplats kan jag också känna att det är så lätt att tröttna på effekterna och uppleva de som störande. Allting på en webbplats behöver inte röra på sig så fort man gör en mouse-over.

Uppdrag 3: Webbplats
-----------------------
För uppdraget att skapa en ny webbplats valde jag att ha Styrelseordförande Ludviga Af Solstråle som kund.
Jag valde att ta en kopia av redovisa-mappen och rensade ut filer som jag inte behövde använda. Jag fick mecka lite med att få bort de tidigare temana. Därefter valde jag att börja med att lägga in innehållet på sidorna med en förstasida med två kolumner, en about-sida och en blogg med minst tre blogginlägg.

Jag började med att lägga till bilderna så att det blev snyggt linjerade med rubrik och brödtext. Nav och footer ville jag hålla rent och enkelt och valde medvetet att footern endast skulle innehålla kontaktuppgifter som telefonnummer och adress. Efter att jag byggt upp en grundstruktur med innehåll så kände jag att jag kunde börja med design och layout.

Uppdrag 4: Tema
-----------------------
Fokus var att skapa ett propert tema till deras "executive consulting high-end business company". För detta uppdraget valde jag att först börja med att ta fram bilder som kunde passa företaget och temat. Bilder som signalerade business, pengar och framgång. Fokus var att ha stora bilder i samma format, och jag använde Cimage för att få rätt storlek på bilderna.

När det var klart började jag med design och layout. Därefter valde jag ut färgpalettet i blått, vitt och grått. När jag hade den grunden så gjorde jag en logga och en bild med företagets namn till webbplatsen.

Här har jag medvetet valt att ha ett tema som inte använder sig så mycket av animeringar eller "utsmycknad" som inte uppfyller någon större funktion. Eftersom företaget är väldigt framgångsrikt valde jag att symbolisera detta med att flash-region med en bild som innehöll deras namn i stora bokstäver.


Genomförande av projektet
-----------------------
Innan jag startade med projektet så listade jag ner det som behövde göras och gjorde därefter en tidsuppskattning hur mycket tid jag skulle lägga på varje del.

Jag beräknade att 1/3 av tiden skulle jag lägga på att göra analyser och skriva text och 2/3 av tiden på att skapa en webbplats med tema.

Första problemet jag stötte på var att när jag hade kopierat innehållet till en my mapp så fick jag felmeddelanden men det gick lätt att lösa med "make clean-cache" då även andra hade haft samma problem och att det var tydligt beskrivet i forumet.

Att hitta faviconen var också lite klurigt och tog ett tag innan jag förstod var jag skulle byta ut den någonstans.


Tankar om kursen
-----------------------
Den här kursen har i jämförelse med de andra kurserna (php, javascript och python) varit väldigt lätt att följa med i och förstå hur jag ska göra. Det är något som jag uppskattar att kunna ha ett kursmoment som bara är roligt att sitta med och där jag känner att jag hänger med och förstår. Till stor del beror det naturligtvis på alla YouTube-klipp som jag har följt med i steg för steg.

Något jag verkligen uppskattar med denna kurs är att vi även använder oss av GitHub och har fått träna på att göra ett Git repo och committa, pusha och tagga.

Jag skulle rekommendera kursen till vänner/kollegor. På en skala 1-10 så ger jag kursen 7 i betyg.
