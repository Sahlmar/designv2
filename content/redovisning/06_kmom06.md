---
---
Redovisning kmom06
=========================

Först hade jag svårt att separera designelement från designprinciper då jag tycker de går in lite i varandra. När man designar en webbplats ser jag en fördel att redan innan veta vad det är för design man är ute efter. Det är lätt att det antingen blir för lite eller för mycket.

Ett exempel från uppgiften “Utvärdera designprinciper som webbplatser använder sig av” är att jag analyserade en webbplats som var en e-shop för te där jag vid ett första intryck tyckte att designen var tilltalande med där fokuset blev mer att berätta om varumärket och webbplatsen tappade lite av fokuset av att få kunden att enkelt kunna köpa produkten.

När jag jobbade med mina teman så använde jag mig av de webbplatser jag analyserat som inspiration. Utifrån tidigare erfarenhet så valde jag att hålla det enkelt och göra små ändringar, då jag annars har en förmåga att fastna i något som jag bara vill få fixat.

Jag skulle vilja säga att "the final touch" för mig innebär att lyckas med helheten - där det handlar om att hitta den där balansen mellan innehållet och designen. En av webbplatserna jag analyserade som var en byrå som inriktade sig mot marknadsföring av mer exklusiva märken upplever jag har "the final touch". Allt var genomtänkt och välarbetat utan att bli för mycket.

Min TIL för detta kursmoment var att jag i förväg bestämde mig för att inte fastna i detaljer och ha en utarbetat tidsram för hur mycket tid jag skulle lägga på de tre uppgifterna. Och voila jag lyckades hålla mig till planeringen denna gång.
