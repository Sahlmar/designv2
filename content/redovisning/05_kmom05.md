---
---
Redovisning kmom05
=========================

Utifrån undersökningen av webbplatsers laddningstid så visade resultatet på att alla tre weppplatser fick ett bra resultat på PageSpeedInsight när det kommer till desktop. Alla tre webbplatserna hade sämra resultat på mobil, men när jag själv som användare var inne i mobilt läge så tyckte jag att webbplatserna fungerade bra. Någonting jag inte gick in mer i är att webbplatserna även har appar för mobilen att ladda ner och hur de fungerar utifrån användarsynpunkt var inget jag undersökte vidare.


Gällande bildverktyg så använder jag mig av Photoshop i normala fall. När jag tidigare har jobbat som webbredaktör så är det väldigt vanligt att det inbyggda bildredigeringsverktygen som finns i CMS ofta krånglar. Jag har inga funderingar kring Cimage.

Eftersom det fanns bra exempel på hur jag kunde jobba med modulen @desinax/figure så gick det ok att jobba med den. Den erbjuder ett antal möjligheter att ändra och leka med bilder.

Går jag in på en webbplats så ger jag det max 5 sekunder att ladda allt på sidan. Om det fortfarande inte går att läsa innehållet så väljer jag att leta mig vidare till andra sajter för att hitta information. De flesta sajter fungerar ofta bra i desktop men kan vara frustrerande att använda i mobilen. Speciellt funktioner som att klicka eller swipa i sidled fungerar inte alltid bra.

När sajter använder genrebilder som det är uppenbart att de köpt billigt från någon bildbank så ger det inte ett bra intryck på en webbplats. Ibland är det bättre med inga bilder alls än bilder som inte säger någonting. Jag är inte heller så mycket för när de väljer att ha viktig text ovanpå bilder. Det är information som jag lätt missar då jag ofta tänker att bilder är mer utsmyckning och det är inte där jag letar efter relevant information.

Min TIL för denna gången är att när jag jobbar med ett kursmoment och sedan tar en paus på några dagar så tar det tid att återigen sätta sig in i det man gjorde sist. OCh det är naturligtvis bäst att se till att göra klart allt medan man ändå är i full gång.
