---
---
Analys webbplatsdesign
=========================

På uppdrag av företaget Sök Under har en analys av trender som är aktuella för tillfället gjort på tre webbplatser.


Urval
-----------------------

För denna analys valde jag att ta tre svenska artister som är internationellt framgångrika i musikbranschen.
Urvalet blev: [Robyn](http://robyn.com), [Zara Larsson](https://www.zaralarssonofficial.com/) och [Tove Lo](https://tove-lo.com).

Urvalet gjorde jag utifrån min egen musiksmak med aktuella artister som har haft internationell framgång.


Metod
-----------------------

För att utföra analysen använder jag artikeln [Design Elements & Principles](https://www.canva.com/learn/design-elements-principles/) och boken [The Principles of Beautiful Design](https://dbwebb.se/kunskap/boken-the-principles-of-beautiful-web-design) som grund när jag har tittat på webbplatserna.

Utifrån boken The Principles of Beautiful Design valde jag att titta på följande:

•	Enhetlighet och färgpalett - Här analyseras hur webbplatsen använder sig av repetition och identitet av webbplatsen. I boken The Principles of Beautiful Design förklaras att en besökare ska uppleva en igenkänning att varje sida tillhör webbplatsen och att en begränsad färgpalett hjälper till att skapa en enhetlighet.

•	Navigeringen på webbplatsen utifrån design och funktionalitet - I boken The Principles of Beautiful Design beskrivs att menyn ska vara klart tydlig på sidan och att varje länk ska ha en beskrivande titel.

•	Unik eller annorlunda design av webbplatsen - Här lägger jag också fokus på att utöver att analysera aktuella trender även se om webbplatsen har lyckats med någon annorlunda design på sidan.

Resultat
-----------------------


Robyn
-----------------------

[FIGURE src=image/robyn.jpg?w=800]


Robyn blev känd med sin internationella pop-hit Do You Know (What It Takes) under 90- talet. Efter några års tystnad släppte Robyn i oktober 2018 sitt senaste album Honey.

Designen på Robyns webbplats är baserad på hennes senaste album. Samtidigt som webbplatsen även visar upp hennes tidigare arbete så ger webbplatsen ett svajigt intryckt när det kommer till enhetlighet och färgpalett. Artister har ofta en press på sig att förnya sig på utseendemässigt och även musikmässigt. Så varje album har en egen färgpalett, typsnitt och design och att sedan behöva ändra sajten för att anpassas till senaste designen och musiken kan bli svårt rent designmässigt att upprätthålla.

Startsidan ger ett starkt intryck men när man går över till att titta på de andra sidorna så ändras bakgrundsfärgen till blått och sedan till vitt. Robyn har även en e-shop, men jag valde inte att inkludera den i denna analys.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #D9DB4F">
<td style="height: 50px; width: 50px; background-color: #3585D4">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #EB5049">

</tr>
</table>

Den starkaste igenkänningsfaktor för webbplatsen blir huvudmenyn med den gröna färgen och Robyn i ett annorlunda typsnitt som skapar en stark identitet. Menyn är klassisk högst upp med tydlig beskrivning vad som varje sida innehåller. Att de även har valt att flytta upp sociala-medie-knappar till högra hörnet är funktionell design då besökarna gärna vill besöka deras andra sociala medier.

Annorlunda design för webbplatsen är muspekaren som blir en fågel. En design som inte är nytänkande men ger ett lekfullt intryck och fungerar på en webbsajt som är ganska statisk.



Zara Larsson
-----------------------

[FIGURE src=image/zara-larsson.jpg?w=800]

Zara Larssons internationella debutalbum kom 2017. Oktober 2018 släppte hon singeln Ruin My Life från det kommmande albumet.

Webbplatsen består av en stor bild från senaste singeln. Vad som är intressant med denna webbplats är att den helt saknar fler sidor och därmed inte heller har någon meny. Istället blir det att länkar till andra webbplatser som iTunes och Spotify har fått ta över att vara menyn. Här tycker jag att de har tänkt helt rätt - och använder webbplatsen som en plattform för att slussa vidare besökaren till mer relevanta webbplatser där de kan lyssna och köpa hennes musik.

På det sättet blir webbplatsen enhetlig då det inte finns så mycket att jämföra med och de håller sig till ett urval av färger som även återkommer i bilden.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #E0DF35">
<td style="height: 50px; width: 50px; background-color: #000000">
<td style="height: 50px; width: 50px; background-color: #2DB7D4">
<td style="height: 50px; width: 50px; background-color: #FFFFFF">

</tr>
</table>

Annorlunda design är nyhetsbrevet som ligger över hela footern med en blå lite genomskinlig platta. En design som kanske inte är enkel att förstå att man ska klicka för att skriva in sin e-mailadress och att knappen för "submit" är inte heller tydlig att det är en knapp.





Tove-Lo
-----------------------

[FIGURE src=image/tove-lo.jpg?w=800]

Under 2014 hade Tove Lo stora internationella framgångar. 2017 släppte hon stt tredje album, Blue Lips.

Webbplatsen har en tydlig identitet med sin avskalade design som består av tre färger: svart, grått och vitt. Tillsammans med bilderna ger det ändå en färgklick och mer liv på sidan.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000000">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #7F7F7F">

</tr>
</table>

Varje undersida blir som en pop-up som sträcker sig över hela sidan med en svart bakgrund. Snyggt och välgjort med ett kryss att klicka bort pop-upen igen.

Här har de tänkt mer annorlunda när det kommer till menyn. Istället för att ligga högst upp har de valt att dela upp den och lägga i varje hörn på sidan. Loggan som tar en tillbaka till startsidan finns högst upp i mitten.

Den annorlunda designen för denna sida blir också meny-designen. Här har de skalat bort att ha en meny högst upp och ingen footer längst ner.


Analys
-----------------------

Webbplatser är för artister inte den viktigaste plattformen. Här är det naturligtvis sociala medier som spelar en större roll: twitter, instagram och facebook. Men för musikartister är det YouTube och Spotify som deras musik kan komma fram.

Vid analys av trender som är aktuella - och då specifikt för musikartister så blir det tydligt att webbplatser är inte alltid den viktigaste plattformen. Och här har både Tove-Lo och Zara Larsson tänkt helt rätt när de har en väldigt enkel webbplats som kan slussa vidare besökare till mer relevanta sidor där de kan lyssna och köpa deras musik och veta var de kan köpa biljetter.

Eftersom artister ofta förnyar sig varje gång ett nytt album släpps så blir det så tydligt att det kan vara svårt att ha en enhetlig webbplats som kan balansera de förändringar som sker. Det är inte bara artisternas musik som förändras utan även typsnitt och färgpalett för varje album de släpper. Robyns webbplats är ett exempel på en webbplats med en mer traditionell design där startsidan inte helt följer samma igenkänning som övriga sidor.

Zara Larsson och Tove Lo har då bättre anammat att skapa en webbplats som är enkel och lätt kan designas om utifrån att de släpper ett nytt album eller en ny singel. Alla tre webbplatser hade även lagt design på att skapa något som var lite annorlunda som muspekare och nyhetsbrev. Den som ändå lyckats bäst med att skapa en enhetlig design med en touch av något annorlunda är Tove Lo.  

Den viktigaste summeringen av denna analys är att faktiskt fråga sig själv vilket behov man har av en webbplats. Och här är det tydligt att för musikartister så finns det redan andra kanaler som bättre kan tillgodose deras behov. Samtidigt förstår de hur viktigt det är att ha en plattform som samlar alla ställen där de finns på. Och trenden utifrån dessa webbplatser visar på att man behöver inte ha samma logotyp och grafiska snitt för att vara "igenkänningsbara". Utan här har man anpassat sig efter att hela tiden kunna förändras för att vara relevanta och aktuella.




Övrigt
-----------------------

Marie Sahlén
