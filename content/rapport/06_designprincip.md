---
---
Rapport Designprincip
=========================

Utvärdering av webbplatser design genom att försöka identifiera om de använder sig av några designprinciper samt något annat tongivande för designen i deras webbplats.

Urval
-----------------------

För denna analys ville jag välja tre mer kreativa designade webbplatser. Urvalet blev: [Hamada Tea](https://chiran-omoiire.com/), [Qualia](https://qualiacreative.com.au/) och [Raiffeisen](https://www.raiffeisen-life.ru/).

Urvalet gjorde jag genom att på webbplatsen [awwwards.com](https://www.awwwards.com/) välja ut tre webbplatser vars design väckte min uppmärksamhet.


Metod
-----------------------

För att utföra analysen använder jag artikeln [Design Elements & Principles](https://www.canva.com/learn/design-elements-principles/) som grund när jag har tittat på webbplatserna.


Resultat
-----------------------


Hamada Tea
-----------------------

[FIGURE src=image/hamada-tea-website.jpg?w=800]


En e-handelsbutik som säljer Chiran-te tillverkat i Kagoshima, Japan.

[Hamada Tea](https://chiran-omoiire.com/)

Vad som kännetecknar webbplatsen design är stilen med en förstasida som har en stor bild på en
tekanna som häller upp te. Eftersom det är en japansk sajt så läses en del av texten i lodrät riktning. Harmoni är ordet som jag känner att designen uttrycker.

Designen både gynnar webbplatsens mål och syfte och har samtidigt brister. Här har vi ett exempel på en
webbplats som fokuserar på sitt varumärke och berättar historien om te och hur man brygger te. Bristen är att eftersom det är en e-handelssajt så vill man att besökaren lätt ska hitta och köpa produkten.

De designprinciper som kännetecknar webbplatsens design är framförallt rörelse, komposition och linjer.
På startsidan så kommer en effekt upp på bilden som av en droppe som når vattnet och bildar ringar. Till höger finns menyn som rör på sig. Varje sida animeras med en linje som kommer ner ovanifrån.
Undersidorna forsätter med samma design med rena vita ytor och animation av både bilder och texter.




Qualia
-----------------------

[FIGURE src=image/qualia-website.jpg?w=800]

Qualia är en byrå som fokuserar på varumärke och marknadsföring för exklusiva varumärken och fastighetsutveckling.

[Qualia](https://qualiacreative.com.au/)

När du kommer in på webbplatsen börjar en svartvit film att rulla över hela sidan i slow motion.

Flärd är ordet som kommer till mig när jag scrollar mig igenom bild efter bild på startsidan. Från den svartvita vackra filmen till ännu mer vackra bilder i färg som visar upp Qualia som byrå. Här har de
redan fångat mig i att vad de gör är skapar något exklusivt.

De designprinciper som kännetecknar webbplatsens design är skala, repetition och symmetri.
De utnyttjar hela webbplatsen med att visa vackra bilder och använder en stor skala. Som besökare vill jag veta vad de som byrå har gjort och genom repetition genom hela webbplatsen är fokus att visa upp sitt arbete med stora vackra bilder. Genom att ha samma layout med minimalt med text så blir det en symmetri.





Raiffeisen
-----------------------

[FIGURE src=image/raiffesien-website.jpg?w=800]

Raiffeisen Life säljer livförsäkringar.

[Raiffeisen](https://www.raiffeisen-life.ru/)


Det första som slår mig är den gula färgen som gjorde mig nyfiken på webbplatsen. Samtidigt som fokus är att sälja livförsäkringar så blandas den lekfulla gula färgen med en mer professionell ton av struktur och ordning med stora bilder på människor.

Här har de skapat en design som jag definitivt tycker gynnar webbplatsen. De har tagit ett ämne - sälja livförsäkringar - och lyckats göra en energifylld webbplats som även är seriös i sin design.

De designprinciper som kännetecknar webbplatsens design är balans, färg och repetition. De flesta sidor har samma format av bilder men en kort text under och med den gula färgen som återkommer.

Analys
-----------------------

De tre webbplatserna valdes ut efter att de vid en första blick fångade mitt intresse utifrån dess design. Och ingen av webbplatserna gjorde mig besviken när jag sedan klickade runt för att se om de lyckats skapa en helhet utifrån startsidans design.

Webbplatsen Raiffeisen som säljer livförsäkringar lyckades med att skapa en design som var energigivande och ändå professionell. Alla webbplatser som säljer försäkringar behöver inte vara tråkiga.

Qualia, byrån som inriktar sig mot exklusiva märken var en fröjd att klicka sig igenom. Fokus är ju att jag som potentiell kund vill veta vad de har gjort och det visar de upp med stolthet och förtroende med fokus på bilder och minimalt med text.

Hamada Tea är den av webbplatserna som lade mest fokus på rörelse och animering av sin webbplats. Till en början var det roligt att klicka sig igenom för att se hur de valt att göra sin design, men vad jag tycker de tappar är fokusen på att sälja sina produkter. Här gick designen lite over the top.



Övrigt
-----------------------

Marie Sahlén
